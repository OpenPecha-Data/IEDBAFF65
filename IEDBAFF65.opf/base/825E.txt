----------
(1r1)(...)上首(...)世尊，百千眾會前後圍繞，猶依諸法無分別而顯於法。爾時世尊，觀諸菩薩摩訶薩大眾會已，而(5)告之言：汝等善男子，應當受持入無分別總持。若能持者，彼菩薩摩訶薩，便能速疾證得圓滿諸佛殊勝妙法。
爾時無分別照明菩薩摩訶薩，在大眾中，即從座起，偏覆右肩，右膝著地，合掌向佛恭(10)敬而白佛言：「世尊，唯願世尊為諸菩薩摩訶薩，說無分別總持。令諸菩薩摩訶薩聞已受持、讀誦、如理作意，復為有情輾轉宣揚而當解說。」作是語已，爾時世尊告無分別照明菩薩摩訶薩言：「善男子，諦聽諦聽！(15)善思念之！我當為汝說無分別總持根本之法。」「善哉！世尊！」彼諸菩薩一心而聽受之。
爾時世尊告諸菩薩摩訶薩言：善男子！諸菩薩摩訶薩聞無分別法已，安住無分別心想，所謂能遍除遣能取所取之想，此中有漏(20)體性自性，而有分別之想。有漏體性者，即是五取蘊。所謂色取蘊、受取蘊、想取蘊、行取蘊、識取蘊。云何復能舍彼相耶？現前諸法無作意故。
彼便次第能捨分別諸相，彼時有異對治相，分明顯現、現前而行。所謂分別布(25)施想、分別持戒想、分別忍辱想、於精進起分別想、於禪定起分別想、於智慧起分別想。所謂或自性想、或功德想、或堅實之想，彼亦不作意故，能遍除遣。
彼能遍遣彼想之時，有餘真實之想，現前而行。彼亦所謂分別空想、(30)於真如起分別想、實際、無想、勝義、法界中，而起分別之想。所謂或我想、或功德、或堅實之想，於真實中，而起如是分別之實。彼亦由不作意無念故，遍能除遣。
彼若遣除如是諸想之時，有餘證得分別之想，分明顯現、現前(35)而行。於初地得分別之想，乃至十地證得之想，於無生法忍中起分別想、於記別想、嚴淨佛土想、成熟有情想、灌頂之想、乃至起於證得一切種智之想分別行想。所謂我想、功德想、或堅實想。彼證得中起如是分別之想，彼亦(40)由不作意無念故，能捨如是諸想。
菩薩摩訶薩於如是等諸分別想，由不作意而能捨之，是名於無分別而勤學也。雖即未能觸證無分別界而得名。為令觸證此法故，如理作意、勝妙等持。於彼加行、親近、修持、多所作(45)故，如實作意而相應故，即能無為、無加行，圓滿證無分別界，而漸遍淨。
何故「無分別界」名「無分別」耶？超過一切尋思想故、超過能詮所詮相故、超過以根計度想故、超過以境計度想故、超過計度唯識相故，一切煩惱及隨煩惱、一切障礙，無依(50)住故，故名無分別。
何者無分別？無分別者，無色、無對、無依、無明、無知、無有所依處故，由諸菩薩摩訶薩善住無分別界故，於一切所知境界以智見，猶如虛空，無有差別之想。以無分別後得智，觀一切法，猶如幻焰、夢影、響像、水月、變化(55)等故，獲得廣大樂住，及得廣大心圓滿等，廣大智慧，於樂說中而得自在，於一切時而能利益一切有情，以無功用作諸佛事而無間斷。
善男子！譬如有一勝妙石藏之下，而有種種雜寶光色燦爛異常。所謂金、銀、琉璃、赤珠等(60)諸雜寶藏。或時有人欲求寶藏，來詣彼所，有知寶者而告之言：咄！男子，此勝妙石藏之下，有大寶藏光色燦爛異常，彼下有如意寶珠。汝應最初掘此石藏。掘彼藏已，便見銀石，於彼汝不應生於金想。識彼相已，而更掘之。此(65)見金石，於彼金上，不應起於大寶藏想。識彼想已，而更掘之。掘已此見種種寶石，於彼寶上，不應生於大寶之想，應了彼想，而更掘之。咄！男子，汝作如是事，如是掘已，歎然無為、無有加行，見大妙珍。如意寶珠，獲彼寶故，汝即富樂，受(70)大果報，於自利利他，有大勢力。
作是語已，善男子，為了彼義而作此喻。此中勝妙石藏者，即是諸行並諸雜染，喻此二種增語；下有大如意寶珠者，即是無分別增語；求如意寶珠人者，即是菩薩摩訶薩增語；汝不應生於(75)大寶想者，即是如來應正等覺增語；見於石者，即是自性有分別想之增語；所言掘者，即如理作意增語；見銀石者，即是對治有分別想增語；見金石者，即是空等上起於分別想之增語；見種種雜寶石者，於證(80)得中起於分別想之增語；如意寶珠大珍藏者，即是觸無分別界增語。善男子！以是譬喻，應知令入無分別勝義。
復次，善男子！如何菩薩摩訶薩以賴觀察分別相故而能趣入無分別界耶？如是，菩薩摩訶薩，(85)安住無分別界時，若有色相，現起此色相，是則行於分別；若起餘色行想，是則行於分別；此色是有，是則行於分別；乃至識滅染淨無者，是則行於分別；若起無色行想，是則行於分別；若起色性非有、亦非從因、亦非從業、亦非相應、亦非流(90)轉，是則於分別；於色起唯識想，是則行於分別；猶如無色，現色諸識亦非有者，是則行於分別。善男子！若菩薩摩訶薩，雖於色性，無所緣所得；於現色諸識，雖無所得，亦不唐捐唯識之性；若離於識，更無少法而可得故，於唯識性，(95)如實不起不見；於唯識外，如實不起無見；於現色諸識，不起無見；於唯識外，如實不起無見；{於現色諸識，不起無見；}1 及唯識中，如實不起一異見故；於唯識無相理中，不起有相、無相、一異種種見。故無滅、無生、非斷、非常、無來、無去，如實(100)而不起見。2彼於如是諸分別中而不分別，亦不分別此是無分別界；如實不起如是諸見。善男子！此名隨順趣入無分別界，是名菩薩摩訶薩極善安住無分別性。如是受、想、行、識、布施、持戒、安忍、精進、靜慮般若到彼岸等，如是空等(105)乃至一切種智，皆應佛說。
善男子!此中菩薩摩 訶薩，於一切種智上，起於如是分別。若我行於一切種智之行，是則行於分別；餘人行於種智之行，是則行於分別；一切種智行者，是則行於分別；起於證得種智行者，是則行於(110)分別；一切種智永斷煩惱所知障者，是則行於分別；一切種智是清淨者，是則行於分別；一切種智無者，是則行於分別。一切種智自性亦無、因中亦無、果中亦無、業中亦無、非相應、流轉亦無，如是行想，是則行於分別；於一 切種智行唯(115)識想，是則行於分別；如於種智非有、現種智之識亦非有者，是則行於分別。若菩薩摩訶薩，緣念於佛，雖無現佛之識，而亦不唐捐唯識；外無有少法可得，亦不見唯識非有；除唯識外，不見非無；於現一切種智之識非有，彼及(120)唯識，如實不起一異差別見故；於唯識無相中，如實不起無相見故，亦不起非無相見故。善男子！於一切時處，如是一切分別，若不觀察，離於分別，如實不見無分別性，如是此名入無分別性。善男子！此名菩薩摩訶薩極善(125)安住無分別界。
善男子，若有受持此經章句，書寫讀誦，所生勝福，甚極廣大，非舍恒沙身命以為校量，亦非舍恒沙世界滿中珍寶、亦非供養滿於恒沙世界一切如來寶像塔廟所生之福。
爾時世尊，而說頌曰：(130)安住無分別 勝法最勝子 超過分別路 漸獲無分別善寂無動最 自在無等等 於無分別樂 菩薩能獲得
爾時世尊，說此經已，無分別照明菩薩摩訶薩，(133)及諸大會，聞佛所說，皆大歡喜，信受奉行。
入無分別總持經一卷